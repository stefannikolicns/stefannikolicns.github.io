---
title: "Kako radi računar?"
collection: talks
type: "Blokadno predavanje"
permalink: /talks/2025-01-24-Blokadno-predavanje
venue: "PMF u blokadi"
date: 2025-01-24
location: "Novi Sad, Serbia"
---

**Apstrakt** Bez obzira na struku kojoj pripadamo ili naučnu oblast kojom se bavimo, danas svi koristimo računar; ako ništa drugo, onda bar da bismo došli do informacija poput najave ovog predavanja. No, da li vas je ikad zanimalo kako računar zapravo radi? Polazeći od jednog matematičkog problema koji je 1769. formulisao Leonard Ojler, a koji je rešen tek 1966, upotrebom računara, na ovom predavanju ćemo uz minimalne pretpostavke zajedno konstruisati fon Nojmanov računar koji predstavlja osnovu gotovo svih savremenih računara. Pored interaktivnog dela predavanja u kom ćemo naučiti kako računar zaista radi, osvrnućemo se i na neke zanimljive trenutke iz istorije razvoja računarstva u svetu i kod nas. Ako ste se pitali šta će budućim hemičarima, fizičarima i matematičarima informatika, verovatno će vam biti zanimljivo da čujete kako su upravo hemičari, fizičari i matematičari pomogli da računarstvo uopšte postane naučna oblast. Usput ćemo saznati i kakva je veza između jednog sela iz doline Jadra i prvog računara u Jugoslaviji, a nema nikakve veze sa litijumom.

[Slides](http://stefannikolicns.github.io/files/blokadno_predavanje25_slides.pdf)
